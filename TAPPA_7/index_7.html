<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tappa 7 percorso museale</title>
    <link rel="stylesheet" href="style_7.css">
</head>
<body>
<body>
<div class="logo-container" style="display:flex; justify-content:space-between; align-items:flex-start; max-width: 900px; margin: 0 auto; padding: 20px;">
    <img src="logo_borgate.jpg" alt="Logo Borgate" style="max-height:140px; width:auto;">
    <img src="logo_santuario.png" alt="Logo Santuario" style="max-height:140px; width:auto;">
</div>
</div>

<div class="titolo-santuario">
    <h2>Il Cenobio e il Battistero: <br> tesori nascosti della Basilica di Capaccio Vecchia </h2>
</div>

<div class="testo-santuario">
    <p>Addossato al corpo principale del Santuario si erge un grande cenobio (dal greco, luogo di vita comune), eretto con l’intento di dare continuità al culto della Basilica; il Vescovo Michele Barone, infatti, stabilì qui la sua residenza e pensò questo edificio per ospitare l’intero capitolo dell’Antica Cattedrale.</p>
    <p>Preesistente all’intera costruzione e probabilmente già presente nell’VIII sec., tra il cenobio e la Basilica, con ingresso dalla Cappella della Madonna del Granato, si innalza un pregevole battistero.</p>
    <p>Il battistero, una volta separato dal corpo principale della Chiesa, presenta un impianto a croce greca con una parete absidata ed è sormontato da una particolarissima cupola molto slanciata a “pan di zucchero”.</p>
    <img src="PUNTO_7.1.jpg" class="inline-img" alt="immagine 7.1">
    <p>Rimaneggiata più volte durante i secoli, questa particolare struttura è da attribuire senza dubbio alla presenza basiliana prima che il complesso fosse elevato al rango di Chiesa Cattedrale.</p>
    <p>La vasca battesimale (piscina per immersione) è oggi coperta dal pavimento, che fu sopraelevato, per esigenze tecniche, durante la costruzione dell’annesso cenobio.</p>
    <p>Durante la Seconda guerra mondiale, nelle operazioni di sbarco alleato del 1943, il Santuario fu colpito da due bombe, una che distrusse parzialmente la torre campanaria e un'altra che perforò la cupola del battistero senza esplodere.</p>
     <img src="PUNTO_7.2.jpg" class="inline-img" alt="immagine 7.2">
    <p>L’evento fu letto come un segno miracoloso (numerose erano le persone che trovavano rifugio in Chiesa durante i bombardamenti) tanto che il Generale Clark, comandante delle operazioni alleate, si prodigò con una cospicua donazione per la riparazione del danno.</p>
</body>
</body>
</body>
</html>
</div>
</section>
</body>
</body>
</html>
